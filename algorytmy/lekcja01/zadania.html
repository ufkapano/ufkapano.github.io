<html>
<head>
<title>Zadania</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Zadania</h1>


<h3>ZADANIE 1.1 (STRONA DOMOWA PYTHONA)</h3>

<p>Zapoznać się z zawartością strony domowej języka 
<a href="http://www.python.org/">Python</a>.
Odnaleźć dokumentację kolejnych wydań Pythona,
pakiety instalacyjne Pythona dla Linuksa i Windows.

<p>Odnaleźć 
<a href="http://www.python.org/dev/peps/">Python Enhancement Proposals (PEPs)</a>.

<p>Przeczytać tekst opisujący różnicę między
<a href="http://wiki.python.org/moin/Python2orPython3/">Pythonem 2 i 3</a>.

<p>Przeczytać esej 
<a href="http://www.python.org/about/success/esr/">Why Python?</a>
(Eric S. Raymond).


<h3>ZADANIE 1.2 (PYTHON I DEBIAN)</h3>

<p>Na stronie linuksa 
<a href="http://www.debian.org/">Debian</a>
znaleźć listę pakietów związanych z językiem Python.

<p>Pakiety Debiana | Zobacz pakiety w dystrybucji stabilnej | Python.
Pakiet <em>python</em> jest zależny od domyślnej wersji Pythona 
w Debianie (squeeze ma 2.6, wheezy ma 2.7).


<h3>ZADANIE 1.3 (KALKULATOR)</h3>

<p>Wykorzystać interpreter Pythona jako podręczny kalkulator.
Zwrócić uwagę na zmianę postaci znaku zachęty przy poleceniach
wielowierszowych.

<hr><pre>
$ python                      # uruchamiamy pythona interaktywnie
&gt;&gt;&gt; 23 + 34                    # komentarz jest ignorowany
57
&gt;&gt;&gt; _ + 12                     # znak _ (podkreślenie) to ostatni wynik
69                            # (należy tą zmienną traktować jako read-only)
&gt;&gt;&gt; a = 2 ; b = 5              # średnik separuje dwa polecenia
# Znak równości (=) przypisuje wartość do zmiennej.
# Wynik podstawienia nie jest wypisywany.
&gt;&gt;&gt; a * b
10
&gt;&gt;&gt; 1 + 2 + \                  # w razie potrzeby można linię złamać
... 4 - 3                     # i kontynuować w następnej (użyty backslash)
4
&gt;&gt;&gt; (10 + 12 +                # otwarty nawias "(" lub "[" lub "{" pozwala
... 13)                     # również kontynuować w następnej linii
35
&gt;&gt;&gt; [Ctrl]+[d]                 # lub quit() koniec pracy z pythonem interaktywnie
$
</pre><hr>

<p>Korzystanie ze znaku backslash (\) do łamania linii jest odradzane, 
ponieważ łatwo go przeoczyć czytając kod, 
co może spowodować jego złe rozumienie.

<p>Zwyczajowo każde polecenie umieszczamy w osobnym wierszu.

<p>W sesji interaktywnej nie ma potrzeby stosowania wyrażenia
<em>print</em>, ponieważ wyniki wyrażeń są automatycznie
wyświetlane przez interpreter.

<p>Należy zwracać uwagę na zmianę znaku zachęty w instrukcjach 
złożonych. W interfejsie IDLE kolejne wiersze instrukcji
złożonych są automatycznie wcinane.

<p>Instrukcje złożone w sesji interaktywnej kończy się
pustym wierszem.

<h3>ZADANIE 1.4 (MATEMATYKA)</h3>

<p>Zapoznać się z funkcjami matematycznymi Pythona.

<hr><pre>
$ python                      # uruchamiamy pythona
&gt;&gt;&gt; import math      # wczytanie modułu matematycznego
&gt;&gt;&gt; help(math)       # wyjście z pomocy przez [q]
&gt;&gt;&gt; help(math.sin)
&gt;&gt;&gt; math.pi
3.1415926535897931
&gt;&gt;&gt; math.sqrt(2) / 2.0 
0.70710678118654757
&gt;&gt;&gt; [Ctrl]+[d]       # lub quit()
$
</pre><hr>

<p>Sprawdzić różne systemy pomocy.

<h3>ZADANIE 1.5 (SKRYPTY)</h3>

<p>W katalogu <em>python</em> utworzyć plik <em>hello.py</em> postaci:

<hr><pre>
#!/usr/bin/python
# -*- coding: iso-8859-2 -*-
#
# hello.py
#
# Pierwszy program w Pythonie.
# W pierwszej linii mamy ścieżkę dostępu do interpretera.
# W drugiej linii informacja o kodowaniu znaków w pliku.
# Dzięki temu można w pliku stosować polskie znaki w napisach.
# Po znaku '#' mamy komentarz do końca linii.

print ( "Hello, world!" )   # działa dla Pythona 2 i 3
</pre><hr><pre>
# Ustawienie kodowania UTF-8.
# -*- coding: utf-8 -*-   # styl edytora Emacs
# coding: utf-8         # to wystarczy
# coding=utf-8          # to wystarczy
</pre><hr>

<p>Pierwsze dwa znaki skryptu (#!) nazywane są często
<em>hash bang</em>.

<p>Uruchomić skrypt kilkoma sposobami.

<hr><pre>
$ python hello.py
Hello, world!
$ chmod a+x hello.py          # nadanie prawa do wykonywania
$ ./hello.py
Hello, world!
</pre><hr>

<p>Sprawdzić pracę różnych edytorów tekstu z podświetlaniem składni:
mcedit (związany z Midnight Commander), nano, gedit (GNOME), kate (KDE).

<p>Sprawdzić możliwości dużych IDE: PyCharm, Eclipse.

</body>
</html>
