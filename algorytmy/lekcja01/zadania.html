<html>
<head>
<title>Zadania</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Zadania</h1>


<p>OBOWIĄZKOWE DO PRZESŁANIA: Zrzut ekranu pokazujący sesję interaktywną 
Pythona i jego wersję, oraz wybrany edytor tekstu z kodem skryptu
z zadania 1.5.

<h3>ZADANIE 1.1 (STRONA DOMOWA PYTHONA)</h3>

<p>Zapoznać się z zawartością strony domowej języka 
<a href="http://www.python.org/">Python</a>.
Odnaleźć dokumentację kolejnych wydań Pythona,
pakiety instalacyjne Pythona dla Linuksa i Windows.

<p>Odnaleźć 
<a href="http://www.python.org/dev/peps/">Python Enhancement Proposals (PEPs)</a>.

<p>Przeczytać esej 
<a href="http://www.python.org/about/success/esr/">Why Python?</a>
(Eric S. Raymond).

<h3>ZADANIE 1.2 (PYTHON I DEBIAN LINUX)</h3>

<p>Na stronie Linuksa 
<a href="http://www.debian.org/">Debian</a>
znaleźć listę pakietów związanych z językiem Python (dystrybucja stabilna).

<p>https://packages.debian.org/stable/python/

<p>Pakiet <em>python</em> jest zależny od domyślnej wersji Pythona 
w Debianie (Debian 10 - Py2.7, Debian 11 - Py3.9, Debian 12 - Py3.11).

<p>Sprawdzić wersję Pythona zainstalowaną we własnym systemie operacyjnym.
W razie potrzeby zainstalować najnowszą wersję Pythona.

<h3>ZADANIE 1.3 (KALKULATOR)</h3>

<p>Wykorzystać interpreter Pythona jako podręczny kalkulator.
Zwrócić uwagę na zmianę postaci znaku zachęty przy poleceniach
wielowierszowych.

<hr><pre>
$ python                      # uruchamiamy Pythona interaktywnie
&gt;&gt;&gt; 23 + 34                   # komentarz jest ignorowany
57
&gt;&gt;&gt; _ + 12                    # znak _ (podkreślenie) to ostatni wynik
69                            # (należy tą zmienną traktować jako read-only)
&gt;&gt;&gt; a = 2 ; b = 5             # średnik separuje dwa polecenia
# Znak równości (=) przypisuje wartość do zmiennej.
# Wynik podstawienia nie jest wypisywany.
&gt;&gt;&gt; a * b
10
&gt;&gt;&gt; 1 + 2 + \                 # w razie potrzeby można wiersz złamać
... 4 - 3                     # i kontynuować w następnej (użyty backslash)
4
&gt;&gt;&gt; (10 + 12 +              # otwarty nawias "(" lub "[" lub "{" pozwala
... 13)                     # również kontynuować w następnym wierszu
35
&gt;&gt;&gt; [Ctrl]+[d]                 # lub quit() koniec pracy z Pythonem interaktywnie
$
</pre><hr>

<p>Korzystanie ze znaku backslash (\) do łamania wiersza jest odradzane, 
ponieważ łatwo go przeoczyć czytając kod, 
co może spowodować jego złe rozumienie.

<p>Zwyczajowo każde polecenie umieszczamy w osobnym wierszu.

<p>W sesji interaktywnej nie ma potrzeby stosowania wyrażenia
<em>print</em> [funkcji <em>print()</em> w Pythonie 3], 
ponieważ wyniki wyrażeń są automatycznie wyświetlane przez interpreter.

<p>Należy zwracać uwagę na zmianę znaku zachęty w instrukcjach 
złożonych. W interfejsie IDLE kolejne wiersze instrukcji
złożonych są automatycznie wcinane.

<p>Instrukcje złożone w sesji interaktywnej kończy się
pustym wierszem.

<h3>ZADANIE 1.4 (MATEMATYKA)</h3>

<p>Zapoznać się z funkcjami matematycznymi Pythona.

<hr><pre>
$ python                      # uruchamiamy Pythona interaktywnie
&gt;&gt;&gt; import math      # wczytanie modułu matematycznego
&gt;&gt;&gt; help(math)       # wyjście z pomocy przez [q]
&gt;&gt;&gt; help(math.sin)
&gt;&gt;&gt; math.pi
3.1415926535897931
&gt;&gt;&gt; math.sqrt(2) / 2.0 
0.70710678118654757
&gt;&gt;&gt; [Ctrl]+[d]       # lub quit()
$
</pre><hr>

<p>Sprawdzić różne systemy pomocy.

<h3>ZADANIE 1.5 (SKRYPTY)</h3>

<p>W katalogu <em>python</em> utworzyć plik <em>hello.py</em> postaci:

<hr><pre>
#!/usr/bin/env python
# coding=utf-8
#
# hello.py
#
# Pierwszy program w Pythonie.
# W pierwszym wierszu mamy ścieżkę dostępu do interpretera.
# W drugim wierszu informacja o kodowaniu znaków w pliku.
# W Pythonie 3 domyślnie ustawione jest kodowanie UTF-8.
# Dzięki temu można w pliku stosować polskie znaki w napisach.
# Po znaku '#' mamy komentarz do końca wiersza.

print("Hello, world!")   # działa dla Pythona 2 i Pythona 3
</pre><hr><pre>
# Ustawienie kodowania UTF-8.
# -*- coding: utf-8 -*-   # styl edytora Emacs
# coding: utf-8           # to wystarczy
# coding=utf-8            # to wystarczy
# Ustawienie kodowania ISO dla języka polskiego.
# -*- coding: iso-8859-2 -*-
</pre><hr><pre>
# Ustawienie ścieżki do Pythona w środowisku wirtualnym i nie tylko.
#!/usr/bin/python       # NIE UWZGLĘDNIA ŚRODOWISKA!
#!/usr/bin/env python
#!/usr/bin/env python2
#!/usr/bin/env python3
</pre><hr>

<p>Pierwsze dwa znaki skryptu (#!) nazywane są często
<em>hash bang</em>.

<p>Uruchomić skrypt kilkoma sposobami.

<hr><pre>
$ python hello.py
Hello, world!
$ chmod a+x hello.py          # nadanie prawa do wykonywania
$ ./hello.py
Hello, world!
</pre><hr>

<p>Sprawdzić pracę różnych edytorów tekstu z podświetlaniem składni:
mcedit (związany z Midnight Commander), nano, gedit (GNOME), kate (KDE).

<p>Sprawdzić możliwości dużych IDE: PyCharm, Visual Studio Code, Eclipse.

</body>
</html>
