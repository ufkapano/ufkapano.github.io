<html>
<head>
<title>Python</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Proste metody sortowania</h1>

<h3>WPROWADZENIE</h3>

<p>Dobrą miarą efektywności algorytmu sortowania jest liczba koniecznych
porównań kluczy i liczba koniecznych przesunięć (przestawień) obiektów. 
Metody proste wymagają  rzędu N**2 porównań, a metody zaawansowane 
rzędu N*log(N).
Metody proste sortowania w miejscu:

<ul>
<li>sortowanie przez wybór (selekcję),
<li>sortowanie przez wstawianie (umieszczanie),
<li>sortowanie przez zamianę (bąbelkowe).
</ul>

<p>Metody proste sortowania wybiera się w następujących sytuacjach:

<ul>
<li>jeżeli program sortowania musi być uruchomiony
niewielką liczbę razy,
<li>jeżeli liczba elementów przeznaczonych do sortowania
nie jest duża (powiedzmy, mniej niż tysiąc),
<li>jeżeli mamy do czynienia ze specyficznymi zbiorami danych
(dane prawie posortowane, zbiory z dużą liczbą duplikatów).
</ul>


<h3>IMPLEMENTACJA</h3>

<p>Przedstawione implementacje algorytmów sortowania
będą maiały postać funkcji typu <em>anysort(L, left, right)</em>,
gdzie sortowane będą elemeny na liście L na pozycjach
od <em>left</em> do <em>right</em> włącznie.
Wykorzystywana jest pomocnicza funkcja <em>swap(L, left, right)</em>,
która zamienia miejscami elementy na pozycjach <em>left</em> i <em>right</em>.

<hr><pre>
def swap(L, left, right):
    """Zamiana miejscami dwóch elementów."""
    # L[left], L[right] = L[right], L[left]
    item = L[left]
    L[left] = L[right]
    L[right] = item
</pre><hr><pre>
# Sedgewick korzysta z jeszcze jednej funkcji pomocniczej.

def compswap(L, left, right):
    """Zamiana miejscami dwóch elementów, jeżeli warunek jest spełniony."""
    if L[left] &gt; L[right]:
        # L[left], L[right] = L[right], L[left]
        item = L[left]
        L[left] = L[right]
        L[right] = item
</pre><hr><pre>
def anysort(L, left, right):
    """Sortowanie listy L w miejscu od left do right włącznie."""
    pass
</pre><hr>



</body>
</html>
