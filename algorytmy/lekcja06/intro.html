<html>
<head>
<title>Python</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Programowanie zorientowane obiektowo</h1>

<p>https://en.wikipedia.org/wiki/Procedural_programming

<p>https://en.wikipedia.org/wiki/Object-oriented_programming

<p>https://en.wikipedia.org/wiki/Software_design_pattern

<h3>WPROWADZENIE</h3>

<p>Python jest językiem do programowania zorientowanego obiektowo
(OOP, object-oriented programming).
Cechy takiego programowania są następujące:

<ul>
<li>Programy są zbudowane z definicji obiektów (klasy).
Obiekty łączą w sobie dane (atrybuty) i funkcje (metody),
ponadto większość obliczeń wyrażona jest w postaci operacji na obiektach.

<li>Każda definicja obiektu odpowiada obiektowi lub koncepcji
w świecie rzeczywistym; funkcje działające na obiektach odpowiadają
sposobowi działania obiektów w świecie rzeczywistym.
</ul>

<p>Python ma cechy, które wspierają programowanie orientowane obiektowo.
Nie są one konieczne do programowania, ale je ułatwiają.
Nowe typy obiektów w Pythonie tworzone są za pomocą <em>klas</em>.
Klasy obsługują <em>dziedziczenie</em>, czyli mechanizm dostosowywania
kodu oraz jego ponownego wykorzystania.
Klasy udostępniają specjalne metody protokołów, które pozwalają
odpowiadać obiektom na różne rodzaje operacji, tak jak to
robią obiekty typów wbudowanych (<em>przeciążanie operatorów</em>
lub <em>polimorfizm</em>).
Wreszcie klasy pozwalają grupować wiele komponentów działających
razem w jeden zespół (<em>kompozycja</em>).

<p>Programowanie zorientowane obiektowo jest nie tylko technologią,
ale i pewnym doświadczeniem.

<p>Podsumowanie koncepcji związanych z programowaniem zorientowanym
obiektowo:

<ul>
<li>Dziedziczenie - zwykle używane w celu ponownego użycia kodu,
w Pythonie oparte na wyszukiwaniu atrybutów.

<li>Polimorfizm - znaczenie metody (operacji) uzależnione jest 
od typu (klasy) obiektu, na którym się tą operację wykonuje.

<li>Hermetyzacja (enkapsulacja) - ukrywanie szczegółów implementacyjnych
za interfejsem obiektu. Można modyfikować implementację interfejsu
bez wpływania na użytkowników tego obiektu.

<li>Kompozycja - osadzanie innych obiektów w obiekcie pojemnika.

<li>Wzorce projektowe (ang. design patterns) - często wykorzystywane
struktury programowania zorientowanego obiektowo.
Wzorce dzieli się na trzy rodziny: kreacyjne, strukturalne i czynnościowe.

</ul>

</body>
</html>
