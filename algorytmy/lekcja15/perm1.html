<html>
<head>
<title>Python</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Grupy permutacji</h1>

<h3>WPROWADZENIE</h3>

<p>Dlaczego grupy permutacji są interesujące?

<ul>
<li>Grupy permutacji są najstarszym typem reprezentacji grup.

<li>Grupy permutacji pełnią w matematyce szczególną rolę. 
Pojawiają się w bardzo różnorodnych działach matematyki. 
Są z jednej strony niemal najprostszymi grupami nieprzemiennymi, 
ale też są wystarczająco złożone, aby zawierać wszystkie grupy skończone.

<li>Algorytmy grup permutacji pełnią ważną rolę konia pociągowego
systemów algebry symbolicznej obliczających grupy.

<li>Permutacje są obecne w fizyce.

</ul>


<h3>PERMUTACJE</h3>

<p>Definicja.
Permutacją (bez powtórzeń) zbioru n-elementowego X
nazywamy dowolną bijekcję p: X w X.
Zwykle X to zbiór liczb naturalnych od 1 do n,
choć w implementacjach komputerowych czasem 
X to zbiór liczb naturalnych/całkowitych od 0 do n-1.

<hr><pre>
Permutacja p liczb od 0 do n-1.
[  0    1    2  ...   n-1 ]
[p[0] p[1] p[2] ... p[n-1]]
</pre><hr>

<p>Dla permutacji określamy mnożenie *, które rozumiemy
jako składanie funkcji, (p*q)(i) = p(q(i)).

<p>Permutacje zbioru n-elementowego X tworzą grupę symetryczną 
Sym(X), oznaczaną też S_n.
Rząd grupy S_n wynosi |S_n| = n!

<p>Każdą podgrupę grupy symetrycznej nazywamy <em>grupą permutacji</em>.

<p>Podgrupa alternująca Alt(X) [A_n], zawiera permutacje parzyste 
z grupy Sym(X) [S_n]. Dla n większego lub równego 5, grupa A_n jest 
prosta i jest to jedyna podgrupa niezmiennicza S_n.
Rząd grupy alternującej wynosi |A_n| = n!/2.

<p><strong>Twierdzenie Cayley'a.</strong> 
Każda grupa G rzędu n jest izomorficzna 
z pewną podgrupą grupy symetrycznej S_n. 


<h3>CYKLE</h3>

<p>Cykl długości 2 to transpozycja.

<p>Każda transpozycja może być wyrażona jako iloczyn transpozycji
liczb sąsiednich (adjacent transpositions) poprzez formułę
rekurencyjną<br>
(i, i+v) = (i+1, i+v) * (i, i+1) * (i+1, i+v).

<p>Znak permutacji to liczba (-1)^n, gdzie n jest liczbą transpozycji,
na którą rozkłada się dana permutacja.
Cykl długości k ma parzystość (-1)^(k+1).


<h3>GRUPA S_2</h3>

<ul>
<li>S_2 = {(), (0,1)}, grupa cykliczna rzędu 2.
</ul>

<h3>GRUPA S_3</h3>

<ul>

<li>S_3 = {(), (0,1), (0,2), (1,2), (0,1,2), (0,2,1)}.

<li>Rząd grupy wynosi |S_3| = 3! = 6.

<li>Grupa S_3 jest izomorficzna z C_3v i D_3.

<li>Podział S_3 na klasy elementów sprzężonych
(Byron ładnie robi przekształcenia na cyklach):
<br>Cl_1 = {()},
<br>Cl_2 = {(0,1,2), (0,2,1)} - cykle potrójne (parzyste permutacje),
<br>Cl_3 = {(0,1), (0,2), (1,2)} - cykle podwójne (nieparzyste permutacje).

<li>Podgrupa cykliczna rzędu 3 to 
<br>A_3 = Cl_1 + Cl_2 = {(), (0,1,2), (0,2,1)}.
<br>A_3 jest to dzielnik normalny, zawiera pełne klasy elementów sprzężonych.

</ul>





</body>
</html>
