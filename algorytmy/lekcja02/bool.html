<html>
<head>
<title>Python</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Typ bool</h1>

<h3>WPROWADZENIE</h3>

<p>Typ logiczny 'bool' to dwie stałe: 
'True' (dawniej równe 1) i 
'False' (dawniej równe 0).
'True' i 'False' pojawiły się w Pythonie 2.3.
Jednak ogólnie w Pythonie jako fausz logiczny traktuje się:

<ul>
<li>liczbę zero (0, 0.0, 0e0, 0j, itp.),
<li>stałe 'False' i 'None' (null),
<li>puste kolekcje (pusta lista, tuple, słownik, itp.),
<li>puste napisy,
<li>obiekty posiadające metodę __nonzero__(), jeśli zwraca ona 'False' lub 0.
<li>obiekty posiadające metodę __len__(), jeśli zwraca ona 0.
</ul>

<p>Wszystko inne jest prawdą logiczną.

<p>Operatory 'and' i 'or' zwracają wartość ostatnio
obliczonego wyrażenia.

<p>Wartości logiczne zwracane przez operatory porównania, 
operator zawierania ('in') oraz operator negacji
('not') reprezentowane są przez obiekty 'True' i 'False'.

<p>Operatory porównania można łączyć tak jak w zapisie matematycznym.
Priorytety operatorów od najwyższego: not, and, or.
<br>Przykładowo (A or not B and C)
<br>jest równoważne (A or ((not B) and C)).
<br>Dla pewności można jednak stosować nawiasy.

<p>Wyrażenia logiczne są obliczane od lewej do prawej (tak jak w języku C), 
czyli jeżeli wiadomo jaki będzie rezultat, to nie są sprawdzane do końca
wszystkie segmenty wyrażenia, np.

<ul>
<li>(False and Anything) zwraca False,
Anything nie jest sprawdzane,
<li>(True and Anything) zwraca Anything,
ale nie przekształca wyniku do typu bool,
<li>(True or Anything) zwraca True,
Anything nie jest sprawdzane,
<li>(False or Anything) zwraca Anything,
ale nie przekształca wyniku do typu bool.
</ul>

<p>Trzeba pamiętać, że wyrażenie Anything może być samo w sobie 
niepoprawne, np. odwołanie się poza obszar listy.

<p>Operatory porównań:
a &lt; b, a &lt;= b, a &gt; b, a &gt;= b, 
a == b, a &lt;&gt; b [zniknie], a != b.

<p>Testy identyczności: a is b [id(a) == id(b)], a is not b [id(a) != id(b)].
Operatory 'is' i 'is not' mogą być stosowane do dowolnych obiektów
i nigdy nie wywołują wyjątków.

<p>Zawieranie się w sekwencji lub kolekcji: a in S, a not in S.
Te operacje są wspierane dla typów, które są iterowalne lub mają
zaimplementowaną metodę '__contains__()'.

<p>Sekwencje w Pythonie są porównywane leksykograficznie.
Dozwolone jest porównywanie obiektów różnych typów (tylko Python 2),
ale rezultaty mogą zależeć od wersji języka.

<h3>ŁĄCZENIE PORÓWNAŃ W ŁAŃCUCHY</h3>

<p>Dokumentacja Pythona określa osiem operacji porównywania:
a &lt; b, a &lt;= b, a &gt; b, a &gt;= b, a == b, a != b, a is b, a is not b.
Operacje porównywania mogą być dowolnie łączone w łańcuchy:
<br>(a &lt; b &lt;= c) oznacza (a &lt; b) and (b &lt;= c), 
ale b będzie obliczone tylko raz;
<br>(a is b is c is d) oznacza (a is b) and (b is c) and (c is d).


</body>
</html>
