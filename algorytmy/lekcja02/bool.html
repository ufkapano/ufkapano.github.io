<html>
<head>
<title>Python</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Typ bool</h1>

<p>https://docs.python.org/3/library/constants.html

<p>https://docs.python.org/3/library/functions.html#bool

<h3>WPROWADZENIE</h3>

<p>Typ logiczny <em>bool</em> to dwie stałe: 
<em>True</em> (dawniej równe 1) i 
<em>False</em> (dawniej równe 0).
<br><em>True</em> i <em>False</em> pojawiły się w Py2.3.
<br>Jednak ogólnie w Pythonie jako fausz logiczny traktuje się:

<ul>
<li>liczbę zero (0, 0.0, 0e0, 0j, itp.),
<li>stałe <em>False</em> i <em>None</em> (null),
<li>puste kolekcje (pusta lista, krotka, słownik, itp.),
<li>puste napisy,
<li>obiekty posiadające metodę <em>__nonzero__()</em>, 
jeśli zwraca ona <em>False</em> lub 0.
<li>obiekty posiadające metodę <em>__len__()</em>, jeśli zwraca ona 0.
</ul>

<p>Wszystko inne jest prawdą logiczną.

<p>Operatory <em>and</em> i <em>or</em> zwracają wartość ostatnio
obliczonego wyrażenia.

<p>Wartości logiczne zwracane przez operatory porównania, 
operator zawierania (<em>in</em>) oraz operator negacji
(<em>not</em>) reprezentowane są przez obiekty <em>True</em> i <em>False</em>.

<p>Operatory porównania można łączyć tak jak w zapisie matematycznym.
<br>Priorytety operatorów od najwyższego: <em>not</em>, <em>and</em>, <em>or</em>.
<br>Przykładowo <em>(A or not B and C)</em>
<br>jest równoważne <em>(A or ((not B) and C))</em>.
<br>Dla pewności można jednak stosować nawiasy.

<p>Wyrażenia logiczne są obliczane od lewej do prawej (tak jak w języku C), 
czyli jeżeli wiadomo jaki będzie rezultat, to nie są sprawdzane do końca
wszystkie segmenty wyrażenia, np.

<ul>
<li><em>(False and Anything)</em> zwraca <em>False</em>,
<em>Anything</em> nie jest sprawdzane,
<li><em>(True and Anything)</em> zwraca <em>Anything</em>,
ale nie przekształca wyniku do typu <em>bool</em>,
<li><em>(True or Anything)</em> zwraca <em>True</em>,
<em>Anything</em> nie jest sprawdzane,
<li><em>(False or Anything)</em> zwraca <em>Anything</em>,
ale nie przekształca wyniku do typu <em>bool</em>.
</ul>

<p>Trzeba pamiętać, że wyrażenie <em>Anything</em> może być samo w sobie 
niepoprawne, np. odwołanie się poza obszar listy.

<p>Operatory porównań:
a &lt; b, a &lt;= b, a &gt; b, a &gt;= b, 
a == b, a &lt;&gt; b [Py2], a != b.

<p>Testy identyczności: a is b [id(a) == id(b)], a is not b [id(a) != id(b)].
Operatory <em>is</em> i <em>is not</em> mogą być stosowane do dowolnych obiektów
i nigdy nie wywołują wyjątków.

<p>Zawieranie się w sekwencji lub kolekcji: 
<em>a in S</em>, <em>a not in S</em>.
Te operacje są wspierane dla typów, które są iterowalne lub mają
zaimplementowaną metodę <em>__contains__()</em>.

<p>Sekwencje w Pythonie są porównywane leksykograficznie.
Dozwolone jest porównywanie obiektów różnych typów (tylko Py2),
ale rezultaty mogą zależeć od wersji języka.

<h3>ŁĄCZENIE PORÓWNAŃ W ŁAŃCUCHY</h3>

<p>Dokumentacja Pythona określa osiem operacji porównywania:
a &lt; b, a &lt;= b, a &gt; b, a &gt;= b, a == b, a != b, a is b, a is not b.
Operacje porównywania mogą być dowolnie łączone w łańcuchy:
<br>(a &lt; b &lt;= c) oznacza (a &lt; b) and (b &lt;= c), 
ale b będzie obliczone tylko raz;
<br>(a is b is c is d) oznacza (a is b) and (b is c) and (c is d).


</body>
</html>
