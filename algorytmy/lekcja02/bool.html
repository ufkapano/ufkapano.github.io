<html>
<head>
<title>Python</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Typ bool</h1>

<h3>WPROWADZENIE</h3>

<p>Typ logiczny <em>bool</em> to dwie stałe: 
<em>True</em> (dawniej równe 1) i 
<em>False</em> (dawniej równe 0).
<em>True</em> i <em>False</em> pojawiły się w Pythonie 2.3.
Jednak ogólnie w Pythonie jako fausz logiczny traktuje się:

<ul>
<li>liczbę zero (0, 0.0, 0e0, 0j, itp.),
<li><em>False</em>,
<li><em>None</em> (null),
<li>puste kolekcje (pusta lista, tuple, słownik, itp.),
<li>puste napisy,
<li>obiekty posiadające metodę __nonzero__(), 
jeśli zwraca ona <em>False</em> lub 0.
</ul>

<p>Wszystko inne jest prawdą logiczną.

<p>Operatory <em>and</em> i <em>or</em> zwracają wartość ostatnio
obliczonego wyrażenia.

<p>Wartości logiczne zwracane przez operatory porównania, 
operator zawierania (<em>in</em>) oraz operator negacji
(<em>not</em>) reprezentowane są przez obiekty
<em>True</em> i <em>False</em>.

<p>Operatory porównania można łączyć tak jak w zapisie matematycznym.
Priorytety operatorów od najwyższego: not, and, or.
<br>
Przykładowo (A or not B and C)
<br>
jest równoważne (A or ((not B) and C)).
<br>
Dla pewności można jednak stosować nawiasy.

<p>Wyrażenia logiczne są obliczane od lewej do prawej (tak jak w języku C), 
czyli jeżeli wiadomo jaki będzie rezultat, to nie są sprawdzane do końca
wszystkie segmenty wyrażenia, np.

<ul>
<li><em>(False and Anything)</em> zwraca <em>False</em>,
<em>Anything</em> nie jest sprawdzane,
<li><em>(True and Anything)</em> zwraca <em>Anything</em>,
ale nie przekształca wyniku do typu <em>bool</em>,
<li><em>(True or Anything)</em> zwraca <em>True</em>,
<em>Anything</em> nie jest sprawdzane,
<li><em>(False or Anything)</em> zwraca <em>Anything</em>,
ale nie przekształca wyniku do typu <em>bool</em>.
</ul>

<p>Trzeba pamiętać, że wyrażenie <em>Anything</em> może być samo w sobie 
niepoprawne, np. odwołanie się poza obszar listy.

<p>Operatory porównań:
a &lt; b, a &lt;= b, a &gt; b, a &gt;= b, 
a == b, a &lt;&gt; b [zniknie], a != b.

<p>Testy identyczności: a is b, a is not b.

<p>Zawieranie się w sekwencji: a in sequence, a not in sequence.

<p>Sekwencje w Pythonie są porównywane leksykograficznie.
Dozwolone jest porównywanie obiektów różnych typów,
ale rezultaty mogą zależeć od wersji języka.


</body>
</html>
