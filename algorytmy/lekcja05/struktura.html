<html>
<head>
<title>Python</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Tworzenie modułów</h1>

<h3>WPROWADZENIE</h3>

<p>W najprostszym przypadku moduły zawierają kod
napisany w języku Python. 
Moduły mogą też odpowiadać rozszerzeniom napisanym w innych 
językach zewnętrznych, takich jak C, Java czy C#.

<p>Rozszerzenia zewnętrzne do Pythona zazwyczaj wykorzystują 
narzędzia z pakietu <em>distutils</em> z biblioteki standardowej
do automatycznej instalacji. Zwykle tworzy się skrypt
<em>setup.py</em> wykonywany w celu instalacji rozszerzeń.

<p>Każdy moduł ma wbudowany atrybut <em>__name__</em>, który
Python automatycznie ustawia w następujący sposób:

<ul>
<li>Jeśli plik jest wykonywany jako plik programu najwyższego
poziomu, atrybut <em>__name__</em> ustawiany jest po uruchomieniu
na łańcuch znaków <em>"__main__"</em>.

<li>Jeśli plik jest importowany, atrybut <em>__name__</em>
jest ustawiany na nazwę modułu w formie znanej przez klienta.
</ul>

<p>W rezultacie zmienna <em>__name__</em> modułu służy jako
opcja trybu użycia, pozwalając na wykorzystanie kodu zarówno
w postaci biblioteki i jak i skryptu najwyższego poziomu.

<hr><pre>
Nazwa pliku: 'starwars.py'
Nazwa modułu: 'starwars'
__name__ == '__main__' jeżeli moduł działa jako program najwyższego poziomu,
__name__ == 'starwars' jezeli moduł był importowany.
</pre><hr>

<h3>STRUKTURA MODUŁU</h3>

<hr><pre>
#!/usr/bin/python

module_docstring   # opcjonalnie

# imports
import sys

# constants

# exception classes

# interface functions

# classes

# internal functions and classes

def tester():   # funkcja testująca moduł
    instructions

if __name__ == "__main__":
    status = tester()
    sys.exit(status)
</pre><hr>

<h3>UKRYWANIE DANYCH W MODUŁACH</h3>

<p>Jeżeli wykonujemy import modułu za pomocą instrukcji <em>from *</em>,
to istnieją dwa sposoby, aby zapobiec skopiowaniu wszystkich
zmiennych z modułu do modułu głównego i zanieczyszczenia przestrzeni
nazw.

<ul>
<li>Możemy nazwy wybranych zmiennych rozpoczynać od jednego znaku
podkreślenia (na przykład <em>_X</em>).
Te zmienne nie są "prywatne", można je zobaczyć i modyfikować
korzystając z innych form importowania, takich jak instrukcja
<em>import</em>.

<li>Możemy zmienne wybrane do eksportu umieścić na liście
łańcuchów nazw zmiennych, którą  przypiszemy do zmiennej
<em>__all__</em> na najwyższym poziomie modułu.
</ul>

<hr><pre>
__all__ = ["MyError", "encode", "decode"]   # eksportuje tylko te zmienne
</pre><hr>

<p>Python najpierw szuka w module listy <em>__all__</em>,
a jeżeli jej nie znajdzie, to kopiowane są wszystkie zmienne
niezawierające znaku pojedyńczego podkreślenia.
Należy podkreślić, że te dwa podane sposoby (konwencje) mają 
znaczenie jedynie dla instrukcji <em>from *</em> i nie mają 
nic wspólnego z deklarowaniem zmiennej jako prywatnej.




</body>
</html>
