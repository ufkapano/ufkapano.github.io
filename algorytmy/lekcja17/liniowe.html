<html>
<head>
<title>Python</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Wyszukiwanie liniowe (sekwencyjne)</h1>

<h3>WPROWADZENIE</h3>

<hr><pre>
SPECYFIKACJA
Problem: 
Wyszukiwanie zadanego elementu w nieuporządkowanym ciągu liczb.

DANE WEJŚCIOWE
Ciąg n liczb umieszczonych w tablicy L. 
Wyróżniony element y.

DANE WYJŚCIOWE
Pozycja (indeks) elementu y w ciągu L.
Jeżeli element y nie znajduje się w tablicy, 
to należy to zasygnalizować.
</pre><hr>

<p>Wyszukiwanie liniowe (ang. linear search), 
zwane również sekwencyjnym (ang. sequential search),
polega na przeglądaniu kolejnych elementów ciągu L.
Jeżeli poszukiwany element nie występuje w ciągu L,
to algorytm może to zasygnalizować zwracając wartość,
która nie jest prawidłowym indeksem.
W C/C++ jest to zwykle -1.
W Pythonie algorytm może zwrócić wartość None.

<p>Często chcemy znaleźć wszystkie wystąpienia elementu w ciągu.
W takim przypadku algorytm na wejściu powinien otrzymywać dodatkowo 
pozycję (indeks) elementu, od którego ma rozpocząć wyszukiwanie. 
Pozycję tę przy kolejnym przeszukiwaniu podajemy zawsze o 1 większą 
od ostatnio znalezionej. Dzięki temu nowe poszukiwanie rozpocznie się 
tuż za poprzednio znalezionym elementem.

<h3>IMPLEMENTACJA</h3>

<hr><pre>
def linear_search(L, left, right, y):
    """Wyszukiwanie liniowe w ciągu."""
    i = left
    while i &lt;= right:
        if y == L[i]:
            return i
        i += 1
    return None
</pre><hr>

<h3>ZŁOŻONOŚĆ</h3>

<hr><pre>
Jeżeli element jest w ciągu na miejscu k, to

T(n, k) = Ta + (k-1) * (2*Tc + Ta) + 2*Tc = k * (2*Tc + Ta).

Jeżeli elementu nie ma w ciągu, to

T(n, None) = Ta + n * (2*Tc + Ta) + Tc = Tc * (2*n + 1) + Ta * (n+1).

Ta - czas instrukcji podstawiania
Tc - czas instrukcji porównania
p - prawdopodobieństwo, że element jest w ciągu
p/n - prawdopodobieństwo, że element jest na miejscu k
(1-p) - prawdopodobieństwo, że elementu nie ma w ciągu

Badamy przypadek średni (typowy).

T(n) = \sum_A P(A)*T(A),
T(n) = \sum_{k=1,...,n} (p/n) * T(n, k) + (1-p) * T(n, None),
T(n) = (p/n) * (2*Tc + Ta) * \sum_{k=1,...,n} k + (1-p) * T(n, None),
T(n) = (p/2) * (n+1) * (2*Tc + Ta) + (1-p) * [Tc * (2*n+1) + Ta * (n+1)].

Jeżeli p=1, to

T(n) = (n+1) * (Tc + Ta/2) = O(n).

Jeżeli p=0 (wariant pesymistyczny), to

T(n) = Tc * (2*n + 1) + Ta * (n+1) = O(n).
</pre><hr>

<h3>WYSZUKIWANIE LINIOWE Z WARTOWNIKIEM</h3>

<p>Jeżeli do rozważanego ciągu liczb można dołączyć jeszcze jeden 
element, to można przyspieszyć algorytm wyszukiwania liniowego.
Do zbioru dodaje się na koniec element równy poszukiwanemu, aby wyeliminować
jeden test w pętli while sprawdzający koniec zbioru.
Jeżeli w procesie wyszukiwania dotrzemy do wartownika,
to znaczy że elementu poszukiwanego nie ma w zbiorze.

<p>Opisana metoda wyszukiwania nosi nazwę wyszukiwania liniowego 
z wartownikiem (ang. search with sentinel).

<hr><pre>
def linear_search(L, left, right, y):
    """Wyszukiwanie liniowe z wartownikiem."""
    last = L[right]
    L[right] = y   # ustawiamy wartownika na końcu zakresu
    i = left
    while L[i] != y:
        i += 1
    L[right] = last   # przywracanie ostatniego elementu
    if i &lt; right or y == last:
        return i
    else:
        return None
</pre><hr>

</body>
</html>
