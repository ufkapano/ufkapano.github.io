<html>
<head>
<title>Python</title>
<meta http-equiv="content-type" content="text/html; charset=utf-8">
</head>

<body bgcolor="white" text="black" link="blue" vlink="navy" alink="red">

<h1>Grupy permutacji</h1>

<p>https://en.wikipedia.org/wiki/Permutation_group

<p>https://en.wikipedia.org/wiki/Permutation_graph

<h3>WPROWADZENIE</h3>

<p>Dlaczego grupy permutacji są interesujące?

<ul>
<li>Grupy permutacji są najstarszym typem reprezentacji grup.

<li>Grupy permutacji pełnią w matematyce szczególną rolę. 
Pojawiają się w bardzo różnorodnych działach matematyki. 
Są z jednej strony niemal najprostszymi grupami nieprzemiennymi, 
ale też są wystarczająco złożone, aby zawierać wszystkie grupy skończone.

<li>Algorytmy grup permutacji pełnią ważną rolę konia pociągowego
systemów algebry symbolicznej obliczających grupy.

<li>Permutacje są obecne w fizyce.

<li>Teoria permutacji była kluczowa dla złamania szyfru Enigmy.
<br>https://www.impan.pl/Great/Rejewski/article.html

<li>W teorii grafów istnieją <strong>grafy permutacji</strong>, 
których wierzchołki odpowiadają elementom permutacji. 
Dwa wierzchołki są połączone krawędzią,
jeżeli permutacja zmienia kolejność odpowiednich elementów (powstaje inwersja).
<br>Przykład. Permutacja [3 1 2] odpowiada grafowi G = (V, E), gdzie
zbiór wierzchołków V = {1, 2, 3}, a zbiór krawędzi E = {(1, 3), (2, 3)}
(te dwie pary liczb tworzą inwersję w permutacji).

</ul>


<h3>PERMUTACJE</h3>

<p>Definicja.
<strong>Permutacją</strong> (bez powtórzeń) zbioru n-elementowego X
nazywamy dowolną bijekcję p: X &rarr; X.
Zwykle X to zbiór liczb naturalnych od 1 do n,
choć w implementacjach komputerowych czasem 
X to zbiór liczb całkowitych od 0 do n-1.

<hr><pre>
Permutacja p liczb od 0 do n-1 (permutacja jako funkcja).
Kolejność kolumn nie ma znaczenia.
[  0    1    2  ...   n-1 ] = [  i    j  ...]
[p[0] p[1] p[2] ... p[n-1]]   [p[i] p[j] ...]
Inny zapis permutacji to dolny wiersz macierzy (tu kolejność kolumn ma znaczenie)
[p[0], p[1], p[2], ..., p[n-1]]
</pre><hr>

<p>Dla permutacji określamy mnożenie *, które rozumiemy
jako <strong>składanie funkcji</strong>, (p*q)(i) = p(q(i)).
<br><strong>Permutacja tożsamościowa</strong> 
id(i) = i dla każdego i = 0, 1, ... n-1.
<br>UWAGA W literaturze można spotkać inną konwencję dla mnożenia permutacji.

<p>Wszystkie permutacje zbioru n-elementowego X tworzą 
<strong>grupę symetryczną</strong> Sym(X), oznaczaną też S_n.
<br>Rząd grupy S_n wynosi |S_n| = n!

<p>Każdą podgrupę grupy symetrycznej nazywamy <strong>grupą permutacji</strong>.

<p><strong>Podgrupa alternująca</strong> Alt(X) [A_n], 
zawiera permutacje parzyste z grupy Sym(X) [S_n]. 
Dla n większego lub równego 5, grupa A_n jest 
prosta i jest to jedyna podgrupa niezmiennicza S_n.
<br>Rząd grupy alternującej wynosi |A_n| = n! / 2.

<p><strong>Twierdzenie Cayley'a.</strong> 
Każda grupa G rzędu n jest izomorficzna 
z pewną podgrupą grupy symetrycznej S_n. 

<h3>CYKLE</h3>

<p>Każdą permutację można zapisać jako iloczyn <strong>cykli rozłącznych</strong>.
Kolejność cykli rozłącznych w rozkładzie nie ma znaczenia.

<hr><pre>
Przykład. Cykl długości 3 (i, j, k) to permutacja
(tylko elementy i, j, k są przenoszone przez permutację)
[i j k s t ...] = (i, j, k) = (j, k, i) = (k, i, j)
[j k i s t ...]
</pre><hr><pre>
[0 1 2 3 4 5 6] = (0, 2, 5) (1, 3, 4, 6)
[2 3 5 4 6 0 1]
</pre><hr>

<p>Cykl długości 0 () to permutacja tożsamościowa.

<p>Cykl długości 1 (i) to właściwie permutacja tożsamościowa.

<p>Cykl długości 2 (i, j) = (j, i) to <strong>transpozycja</strong> (i != j).

<p>Cykl długości k &gt; 2 jest złożeniem k-1 transpozycji.

<hr><pre>
[c[0] c[1] ... c[k-1]] = (c[0], c[1], c[2], .... c[k-1]) = c
[c[1] c[2] ... c[0]  ]

c = (c[0], c[k-1]) (c[0], c[k-2]) ... (c[0], c[2]) (c[0], c[1])

(i, j, k) = (i, k) (i, j)
</pre><hr>

<p>Każda transpozycja może być wyrażona jako 
<strong>iloczyn transpozycji liczb sąsiednich</strong> 
(adjacent transpositions) poprzez formułę rekurencyjną
<br>(i, i+v) = (i+1, i+v) (i, i+1) (i+1, i+v).
<br>Sprawdzenie, transpozycje działają kolejno od prawej do lewej.
<br>i+v &rarr; i+1 &rarr; i.
<br>i &rarr; i+1 &rarr; i+v.
<br>i+1 &rarr; i+v &rarr; i+1 (bez zmiany).
<br>Przykład. (1, 4) = (2, 4) (1, 2) (2, 4) = 
(3, 4) (2, 3) (3, 4) (1, 2) (3, 4) (2, 3) (3, 4).

<hr>

<p><strong>Znak permutacji</strong> p to liczba sgn(p) = (-1)^r, 
gdzie r jest liczbą transpozycji, na którą rozkłada się dana permutacja.
<br>Cykl długości k ma parzystość (-1)^(k+1).
<br>sgn(id) = 1.
<br>sgn(p * q) = sgn(p) * sgn(q).
<br>sgn(p^{-1}) = sgn(p).


<h3>GRUPA S_2</h3>

<p>S_2 = {(), (0,1)}, grupa cykliczna rzędu 2.

<h3>GRUPA S_3</h3>

<p>S_3 = {(), (0,1), (0,2), (1,2), (0,1,2), (0,2,1)}.
Rząd grupy wynosi |S_3| = 3! = 6.

<p>Grupa S_3 jest izomorficzna z C_3v i D_3.

<p>Podział S_3 na klasy elementów sprzężonych
(Byron ładnie robi przekształcenia na cyklach):
<br>Cl_1 = {()},
<br>Cl_2 = {(0,1,2), (0,2,1)} - cykle potrójne (parzyste permutacje),
<br>Cl_3 = {(0,1), (0,2), (1,2)} - cykle podwójne (nieparzyste permutacje).

<p>Podgrupa cykliczna rzędu 3 to 
A_3 = Cl_1 + Cl_2 = {(), (0,1,2), (0,2,1)}.
<br>A_3 jest to dzielnik normalny, zawiera pełne klasy elementów sprzężonych.

</body>
</html>
